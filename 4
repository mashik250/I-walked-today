৫ আগস্টের পর দেশের বিভিন্ন গুরুত্বপূর্ণ খাতে পরিবর্তন ও সংস্কার করা হলেও শিক্ষাব্যবস্থায় তেমন কোনো উদ্যোগই নেই। যদিও শিক্ষাপ্রতিষ্ঠান থেকেই জুলাই অভ্যুত্থানের যাত্রা এবং পরে সরকারের পতন হয়। 

শেখ হাসিনা পালিয়ে যাওয়ার পর নতুন কারিকুলাম পরিবর্তনের সিদ্ধান্ত নেয় মন্ত্রণালয়। এতে ২০১২ সালে প্রণীত সৃজনশীল কারিকুলাম স্থান পায় পাঠ্যবইয়ে। বছরের তিন মাস পার হতে চলল, কিন্তু বিনামূল্যের এই বই এখনো সব শিক্ষার্থীর কাছে পৌঁছাতে পারেনি জাতীয় শিক্ষাক্রম ও পাঠ্যপুস্তক কমিটি (এনসিটিবি)।
