দুই হাজার তেরো সালে হুট করে গজিয়ে ওঠা গণজাগরণ মঞ্চ শুধু ৭১-এর যুদ্ধাপরাধীদের বিচার চাইলে সমস্যা ছিল না। বিচার পাওয়া বা চাওয়ার অধিকারকে মানুষমাত্রই স্বীকার করে। কিন্তু সে সময় শাহবাগে তা হয়নি। বরং একদল রাষ্ট্রীয় মদত ও সমর্থনে বিশৃঙ্খল মব সৃষ্টি করে আরেক দল মানুষকে খুনের আয়োজন করেছিল। তারা যা চাইছিল, তা বিচার ছিল না। ছিল বিচারব্যবস্থাকে বুড়ো আঙুল দেখিয়ে প্রতিপক্ষকে ফাঁসিতে ঝোলানোর জোর-জবরদস্তি। এই আধুনিক যুগে এসে একটি দেশের রাজধানী শহরে ঠিক মানুষের মতোই দেখতে একদল মানুষের এই যে আরেকজনকে ফাঁসিতে ঝোলানোর আবদার বা জোরাজুরি ঠিক এটাই শাহবাগে ঘটেছিল। শাহবাগের সেই মঞ্চ ‘গণ’ নাম দিয়ে একটি জনপদের জনের মধ্যে বিভেদের একটা রেখা টেনে দিয়েছিল। এ রেখা এর আগেও ছিল, ভবিষ্যতেও নানাভাবে ঘটবে। কিন্তু শাহবাগের মতো এমন আনুষ্ঠানিকভাবে আর কেউ করেনি।

আজ বাংলাদেশে যে সামাজিক ও রাজনৈতিক বিভাজন, তার রাষ্ট্রীয় সূচনা হয়েছিল শাহবাগে এবং সে সময়কার শাসক সে মঞ্চকে ব্যবহার করেছিল তার ক্ষমতার খায়েশ দীর্ঘায়িত করতে। শাহবাগের সেই ক্ষত আজ এত বছর পরও মেটেনি, বরং আরো দগদগে হয়ে ক্যানসারের মতো ছড়িয়ে পড়েছে। এতটা নির্লজ্জভাবে এত মানুষ নিয়ে কাউকে জবাই করার ও কবর দেওয়ার মতো বীভৎস স্লোগান এভাবে আর কখনো বাংলাদেশে দেওয়া হয়েছিল কি না, তাও আমাদের জানা নেই। কী অবলীলায় তারা বলছিল ‘ফাঁসি দে, কবর দে’। 

শাহবাগের বিভাজন ও খুনের সংস্কৃতি - সরোজ মেহেদী
[https://www.dailyamardesh.com/op-ed/amdafnqn76cpe]

https://www.youtube.com/watch?v=mYqVvvzeUI8
